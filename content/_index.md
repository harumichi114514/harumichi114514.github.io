---
title: 我的文件夹索引页
description: 这是我的文件夹的索引页，列出了该文件夹下的所有内容。
type: "content"
---

# 浊酒一杯，弹琴一曲，志愿毕矣。

又人伦有礼，朝廷有法，自惟至熟，有必不堪者七，甚不可者二：

卧喜晚起，而当关呼之不置，**一不堪也**。抱琴行吟，弋钓草野，而吏卒守之，不得妄动，**二不堪也**。危坐一时，痹不得摇，性复多虱把搔无已，而当裹以章服，揖拜上官，**三不堪也**。素不便书，又不喜作书，而人间多事，堆案盈机，不相酬答，则犯教伤义，欲自勉强，则不能久，**四不堪也**。不喜吊丧，而人道以此为重，己为未见恕者所怨，至欲见中伤者，虽瞿然自责，然性不可化，欲降心顺俗，则诡故不情，亦终不能获无咎无誉如此，**五不堪也**。不喜俗人，而当与之共事，或宾客盈坐，鸣声聒耳，嚣尘臭处，千变百伎，在人目前，**六不堪也**。心不耐烦，而官事鞅掌，机务缠其心，世故繁其虑，**七不堪也**。

又每非汤武而薄周孔，在人间不止，此事会显世教所不容，此**甚不可一**也。刚肠疾恶，轻肆直言，遇事便发，此**甚不可二**也。

以促中小心之性，统此九患，不有外难，当有内病，宁可久处人间邪！又闻道士遗言，饵术黄精，令人久寿，意甚信之；游山泽，观鸟鱼，心甚乐之。一行作吏，此事便废，安能舍其所乐，而从其所惧哉！

<span style="clor:redx;">

*嵇康 **与山巨源绝交书***

</span>